# Harjoitustyö, viikko 2 

Palautuksen deadline ti 27.3. klo 23:59

## Alustava määrittelydokumentti

Harjoitustyön tekeminen aloitetaan päättämällä aihe ja kuvaamalla se _alustavassa määrittelydokumentissa_, eli työlle tehdään [vaatimusmäärittely](https://github.com/mluukkai/otm-2018/blob/master/web/materiaali.md#vaatimusmäärittely).

Aihetta miettiessäsi kannattaa ehdottomasti lukea [ohjeet työn aloittamiseen](https://github.com/mluukkai/otm-2018/blob/master/web/tyon_aloitus.md).

Mikään ei tietenkään estä että aloitat jo ohjelmoinnin tai vaikkapa koodaat koko työn valmiiksi. Viikon 2 deadlinen pisteytyksessä ollaan kiinnostuneita ainoastaan määrittelydokumentista.

Palautus tapahtuu lisämällä oman aiheen alustava _määrittelydokumentti_ palautusrepositorioon

Määrittelydokumentti tehdään samaan tapaan kuin [referenssiprojektista](https://github.com/mluukkai/OtmTodoApp) eli [markdown](https://guides.github.com/features/mastering-markdown/)-muodossa, sijoitetaan repositorion hakemistoon _dokumentointi_ ja siihen tulee olla linkki repositorion README.md:stä

Määrittelydokumenttiin voi ottaa mallia [referenssiprojektista](https://github.com/mluukkai/OtmTodoApp), eli sen tulee sisältää

- _Soveluksen tarkoitus_ eli pieni tekstuaalinen yleiskuvaus sovelluksesta
- _Käyttäjät_ eli tieto erilaisista _käyttäjärooleista_, joita järjestelmässä on
- Suunnitellut toiminnallisuudet
  - toiminnallisuudet voi kuvata ranskalaisina viivoina samaan tapaan kuin referenssiprojektissa
  - referenssiprojektissa on kuvattu perusversion eli jo "kurssin alkupuolella" valmiiksi saatavan ydintoiminnallisuuden toiminnallisuudet tarkemmin
  - perusversiota laaajentavat jatkokehitysideat ovat omassa listassaan

Voit myös tehdä referenssiprojektin tapaan _käyttöliittymäluonnoksen_, se ei ole kuitenkaan pakollinen.

**JOS teet työn jollain muulla kielellä kuin Javalla**
- tulee kielen käyttöön olla lupa tai sen tulee olla sallittujen [listalla](https://github.com/mluukkai/otm-2018/blob/master/web/tyon_aloitus.md#harjoitustyön-kieli-ja-ohjelmointikieli)
- Kerro käyttämäsi kieli repostitoriosi README.md:ssä
